# APLIKACJA DeciRADAR - projekt w ramach kursu Zaawansowane programowanie aplikacji mobilnych 
Tematem projektu jest stworzenie aplikacji mobilnej na Androida DeciRADAR, której głównym celem jest monitorowanie i analizowanie hałasu w otoczeniu użytkownika aplikacji,
wykorzystując przy tym jeden z wbudowanych w telefonie przetworników, a konkretnie przetwornik elektroakustyczny - mikrofon. Ponadto aplikacja ma na celu również ochronę słuchu użytkownika,
co może znaleźć szczególne zastosowanie wśród osób narażonych na hałas np. pracownicy budowy, DJ-e czy pracownicy szkół. Oprócz tego aplikacja może również stanowić cenne narzędzie dla społeczności
miejskich - zaproponowana aplikacja mogłaby pomóc mieszkańcom monitorować hałaśliwe miejsca w ich otoczeniu, tak by wspierać inicjatywy mające na celu ich wyciszenie, tym samym przyczyniając się do poprawy
ich jakości życia. DeciRADA mógłby również być przydatnym narzędziem dla rodziców chcących kontrolować poziom hałasu w otoczeniu swojego dziecka, by zminimalizować u niego ryzyko uszkodzenia słuchu.

## Uzasadnienie wyboru tematu
Jednym z głównych zagrożeń środowiskowych współczesnego świata jest hałas. Ma on istotny wpływ na jakość życia i zdrowie mieszkańców całego świata. Dane literaturowe oraz raporty WHO wskazują, iż
społeczeństwo, w szczególności zamieszkujące miasta jest narażone na hałas, a problem hałasu i jego konsekwencji na zdrowie człowieka stale rośnie. Niestety większość osób nie jest świadomych,
jakie zagrożenia są związane z przebywaniem i życiem w hałaśliwym środowisku. Nadmierny poziom hałasu obecny w codziennym otoczeniu człowieka prowadzi do uszkodzeń słuchu, ale nie tylko, przyczynia się
on również do problemów ze snem, stresem i nadciśnieniem. Można więc zauważyć, iż istnieje wyraźna potrzeba stworzenia narzędzia umożliwiającego monitorowanie hałasu w otoczeniu człowieka,
w przyjazny i łatwy dla niego sposób. Naturalnym rozwiązaniem wydaje się więc stworzenie aplikacji mobilnej na telefon, którym dysponuje i potrafi z niego korzystać większość społeczeństwa.
Aplikacja DeciRADAR mogłaby stanowić idealne rozwiązanie wspierające mieszkańców miast w monitorowaniu głośnych przestrzeni i przyczynić się tym samym do powstawania inicjatyw mających na celu
ich wyciszenie, przyczyniając się jednocześnie do poprawy komfortu ich życia. Jednakże hałas nie jest obecny jedynie w metropoliach, na niego w szczególności narażone są niektóre grupy zawodowe,
takie jak na przykład sektor budowlany, muzyczny czy edukacyjny. Ekspozycja na hałas w miejscu pracy powadzi często do trwałych uszkodzeń słuchu. Przeprowadzane badania pokazują, iż wysokie ryzyko
rozwoju nieodwracalnych ubytków słuchu wynika z wieloletniej ekspozycji na hałas. Aplikacja \textit{DeciRADAR} mogłaby więc również pełnić funkcję narzędzia ostrzegającego przed przekroczeniem bezpiecznych
dla użytkownika poziomów hałasu, tym samym pomagając w zapobieganiu uszkodzeniom słuchu. Hałas stanowi również istotny problem w środowisku szkolnym. W szczególności dotyczy to uczniów i nauczycieli klas I-III.
Regularne narażenie na hałas uczniów i pracowników oświaty skutkuje pojawieniem się wad słuchu, nadmiernym stresem, trudnościami w koncentracji uwagi i problemami z bezsennością.
W związku z powyższym DeciRADAR mógłby pomóc nauczycielom i rodzicom w monitorowaniu poziomu hałasu w salach lekcyjnych i na korytarzach, co mogłoby skutkować zaimplementowaniem adekwatnych działań
redukujących skutki nadmiernego natężenia dźwięku w otoczeniu szkolnym. Podsumowując można stwierdzić, iż aplikacja \textit{DeciRADAR} odpowiada na współczesne problemy związane z hałasem w różnorodnych
środowiskach, od miast, poprzez place budowy, sale koncertowe, szkoły czy nawet dom. Stworzenie tej aplikacji mogłoby więc przyczynić się do poprawy świadomości wśród społeczeństwa związanej z zagrożeniami,
jakie niesie za sobą przebywanie w hałaśliwym środowisku, ale przede wszystkim mogłaby ona pomóc użytkownikom w ochronie słuchu i przyczynić się do poprawy komfortu ich życia.

## Planowane funkcjonalności aplikacji
Aplikacja DeciRADAR będzie oferowała liczne funkcjonalności zwiększające świadomość użytkowników dotyczącą zagrożeń związanych z narażeniem na hałaśliwe otoczenie. Umożliwi ona użytkownikowi monitorowanie
hałasu w jego otoczeniu, analizowanie wpływu hałasu na jego zdrowie i podejmowanie decyzji związanych z ochroną słuchu. Szczegółowe funkcjonalności wkrótce dostępne w aplikacji scharakteryzowano poniżej.

### Pomiar natężenia dźwięku w czasie rzeczywistym (w decybelach)
### Powiadomienia o przebywaniu w zbyt głośnym otoczeniu
### Statystyki narażenia na hałas w ciągu dnia
### Tryb ciągłego monitorowania – opcja działania w tle i ostrzegania użytkownika przed hałasem w czasie rzeczywistym
### Sugestie ochrony słuchu – uniwersalne wskazówki jak postępować, kiedy użytkownik znajdzie się w hałaśliwym otoczeniu
### Historia poziomu hałasu – zapis pomiarów w czasie i możliwość analizy trendów, dla celów medycznych i holistycznych
### Eksport danych – możliwość zapisu statystyk 
### Tryb nocny – automatyczna redukcja powiadomień i monitorowanie hałasu w sypialni
### Interaktywna mapa hałasu
